<novinka>
	<header>
		  <p> Studio vás naučí, jak se cítit lépe</p>
	</header>
	<content>
		<date>
			10.3.2012
		</date>
		<contentheader>
			<p>
				Individuální přístup, absolutní soukromí a zároveň partnerství ve vrcholné kvalitě při tvorbě volnočasových aktivitv odpočinku. O tom všem hovoří lektor a konzultant Studia Derde Leven Libor Čipel.      
				<a class="more" href="#novinka/novinka001_nadpis1">více</a></p>
		</contentheader>
		<contentmain>
			<h4>Prozradíte, co za exotiku skrývá pojmenování Derde Leven?</h4>
			<p>Nizozemský název skrývá něco mnohem hodnotnějšího, než pouhou exotiku. Znamená doslova Třetí život! Jde o aktivní doplněk práce a rodiny – trávit volný čas, aby to prospělo tělu i duši.</p>

			<h3>Na co se mohou klienti těšit?</h3>
			<p>Ve studiu nejde jen o samotný trénink a o to se za každou cenu zpotit. Hlavní je prostředí, pozitivní atmosféra a s tím spojený prožitek z aktivního způsobu života. To všechno by mělo člověku dodat právě onu potřebnou energii na každý den.</p>

			<img src="Content/Novinky/thumbs/libor.jpg" alt="Libor Čipel" class="imgright"/>

			<h4>Buďte konkrétní! Jak na to?</h4>
			<p>Přímo na míru každému klientovi vypracuji program, který mu pomáhá věnovat se jakékoliv činnosti s nízkým rizikem úrazu. Využívám jednoho z top současných trendů – funkční trénink. Nejde o velikost svalů, ale o jejich použití v běžném životě.</p>

			<h4>Tvrdíte, že Studio Derde Leven není 'žádné fitko'. Čím se tedy liší osobní trénink zde ve studiu od cvičení ve fitku?</h4>
			<p>Pozor, i ve fitku můžete mít osobní trénink! U nás je však hlavním rozdílem soukromí. Klienty ani trenéra nic nerozptyluje. A to všem jen prospívá. Máte jistotu, že při cvičení vás nikdo cizí takzvaně nehodnotí, neokukuje, neposuzuje, co máte na sobě a s kým si zrovna povídáte.</p>

			<h4>Pokaždé garantujete svým klientům takové soukromí?</h4>
			<p>Určitě nejdeme cestou kvantity obsloužených, ale cestou kvality servisu. Navíc mě vždycky bavilo vést jednoho či dva klienty, než třeba větší skupinu. Mám tak možnost se konkrétnímu člověku opravdu věnovat.</p>

			<h4>Je něco, co klienty ve studiu vyloženě překvapuje?</h4>
			<p>Nevím, jestli je něco skutečně překvapuje, ale určitě oceňují krásné prostory. Říkají, že prostředí studia má atmosféru i ducha. A pokud jde o cvičení samotné, tak začátek je pro ně navíc příjemný v podobě prohřátí v infrakabině. Pak už to je ovšem pouze a jen dřina. Zemskou přitažlivost nikdo neošidí.</p>

			<h4>Opravdu sestavíte trénink úplně pro každého?</h4>
			<p>Jednoznačně. Máme ve studiu přístroj Gravity, který umožňuje, aby svaly pracovaly obdobně jako jsou používány v běžném životě. Gravity využívá zemskou přitažlivost, kdy za pomocí kladek zvedáte vlastní váhu. Má široké uplatnění – je určen sportovcům i úplným začátečníkům a také lidem po úrazech. Celé studio máme koncipované a postavené tak, aby v něm mohli cvičit všichni bez rozdílu.</p>

			<h4>Ani věk tady nehraje roli?</h4>
			<p>Co se týká vybavení, tak nikoliv. Z praxe však vím, že naši myšlenku ocení spíše lidé nad čtyřicet let. Vychází to z jejich celkového pohledu na život. Již vědí, že pečovat o sebe zkrátka musejí. A vědí také, že prostředky investované do sebe a do vlastního zdraví se vyplatí.</p>

			<h4>Když slibujete striktně individuální přístup ke klientovi, berete zřetel třeba i na jeho pracovní vytížení, případné nemoci či diety?</h4>
			<p>Ano, samozřejmě. Projeví se to hned při úvodním pohovoru a při prvních návštěvách, kdy všechna fakta dále mapuji. V případě jakýchkoliv pochybností odešlu klienta k lékaři i k dalším specialistům, aby se ke zdravotnímu stavu a vhodné aktivitě vyjádřili. Ve studiu máme rovněž k dispozici fyzioterapeuta, který provede diagnostiku a já s ním pak cvičení konzultuji.</p>



		</contentmain>
	</content>
</novinka>
